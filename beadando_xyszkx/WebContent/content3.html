<!DOCTYPE html>
<html>
<head>
<meta charset="UTF-8">
<title>A hóbagoly hangja</title>
</head>
<body>
<h1>Hangja</h1>
<p>A hóbagoly a költési időszakon kívül nagyon hallgatag madár. A párkeresés során a hímek elég hangosak. Főleg egy hangos, érdes hangzású károgáshoz hasonló hangot és egy mély hangzású "hu" hangot adnak ki, mely a tojókat hívja és a revír foglaltságát is jelzi a többi hím egyed felé. Ezen hívóhangot a tundrán több kilométeres távolságból is hallani lehet. A párkeresési időszak alatt a tojó is ad ki olykor károgó jellegű hangot, de ez mindig jóval halkabb, mint a hímek kiáltása.</p>
<p>Ezeken kívül többféle hang is szerepel a hóbagoly hangrepertoárjában. A fiókák sziszegő hangon követelik az ételt a szülőktől. A szülők kotkodácsolásra emlékeztető hangon hívják fel a veszélyre a fiókák figyelmét és hangos hangon kiáltoznak, ha költés közben zavarják meg őket.</p>
</body>
</html>